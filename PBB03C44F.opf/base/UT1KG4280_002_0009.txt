༄༅། །ཚོགས་གསུམ་རིན་ཆེན་ལས་བྱུང་བའི། །བྱང་ཆུབ་ཐེམ་སྐས་འདིར་བསྟེན་ན། །བླ་མེད་ཡང་དག་ཁང་བཟང་རྩེར། །བདེ་བླག་འགོད་བྱེད་འདི་ན་གསལ། །

ཨོཾ་སྭ་སྟི། ཆོས་ཀུན་མཉམ་ཉིད་དབྱིངས་ཀྱི་དཀྱིལ་འཁོར་དུ། །འགྱུར་མེད་རང་ཤར་བདེ་ཆེན་སྒྱུ་འཕྲུལ་གར། །མ་འགག་རོལ་རྩེད་སྣང་སྟོང་སྤྲུལ་པའི་སྐུ། །ཤཱཀྱའི་རྒྱལ་པོས་བྱང་ཆུབ་བར་དུ་སྐྱོངས། །ཀོ་ཤའི་མཚོར་འཁྲུངས་སངས་རྒྱས་པདྨ་སྐྱེས། །ལྷར་བཅས་གཙུག་གི་ནོར་བུས་མཆོད་འོས་པ། །འཕུར་འགྲོའི་སློབ་དཔོན་གང་ཁྱོད་ཚེ་རབས་ཕྲེང༌། །བདེ་ཆེན་འཁོར་ལོའི་རྒྱན་དུ་རྟག་པར་རོལ། །རྒྱལ་རྣམས་ཕྲིན་ལས་སྐབས་གསུམ་ཚངས་རལ་གྱི། །རྒྱུན་བཟང་ངེས་དོན་རིང་ལུགས་མ་དྲོས་བདག །བསྟན་འཛིན་གདེངས་ཅན་བདག་པོ་ཀརྨ་ཀ །མི་ཤིགས་སྙིང་གི་ཐིག་ལེའི་དབུས་སུ་བསྟི། །རྒྱུད་སྡེ་བཞིར་འབྲེལ་ཡི་དམ་ལྷ་རབ་འབྱམས། །རིག་འཛིན་དཔའ་པོ་ཌཱ་ཀི་ལ་སོགས་པ། །ཡེ་ཤེས་སྤྱན་ལྡན་མགོན་རྣམས་དུས་ཀུན་ཏུ། །འབྲལ་མེད་བསྙེན་ནོ་མཆོག་ཐུན་གྲུབ་གཉིས་སྩོལ། །མངོན་སྤྱོད་ཕྲིན་ལས་རོལ་པས་ཁྲོ་བོའི་ཚུལ། །མ་ཧཱ་ཀཱ་ལ་དམ་ཅན་ཆོས་སྲུང་མ། །ཡེ་ཤེས་ལས་དང་འཇིག་རྟེན་དྲེགས་བྱེད་རྣམས། །ཐུགས་དམ་རྗེས་དགོངས་ཕྱི་ནང་བར་ཆད་སོལ། །དེ་ལྟར་མཆོག་གསུམ་རྩ་གསུམ་རྒྱ་མཚོའི་ཚོགས། །བླ་མེད་བསྔགས་འོས་རྣམས་ལ་གུས་བཏུད་ནས། །མཆོད་བརྗོད་མཱ་ལི་ཀ་ཡི་ཕྲེང་བ་ཡིས། །མདུན་བསུས་བདག་བློ་དྭངས་པའི་ཡིད་མཚོ་རུ། །ལྷག་བསམ་ཟླ་ཟེར་འོད་སྣང་སྤྲོ་བཞིན་དུ། །ཁོ་བོར་བོང་བ་གསེར་མཐོང་དད་ཞེས་ཅན། །ཀུན་གྱིས་གྱ་ནོམ་དངོས་པོར་བསྟབ་པ་རྣམས། །སྙིང་པོ་མེད་ལ་སྙིང་པོ་ལེན་པའི་ཕྱིར། །དཀོན་མཆོག་མཆོད་པའི་བསོད་ནམས་ཞིང་ས་རུ། །དམིགས་ནས་འབུལ་གྱི་བཞེས་པའི་དགེ་གང་དེས། །དཔལ་ལྡན་བླ་མ་རྡོ་རྗེ་ཅན་རྣམས་ཀྱི། །ཟག་མེད་ཐུགས་ཀྱི་དགོངས་པ་རྫོགས་པ་དང༌། །རྒྱལ་བསྟན་སྙིང་པོར་གྱུར་པ་གང་དེ་དག །ཉམས་མེད་ཡུན་གནས་དེ་འཛིན་སྐྱེས་བུ་རྣམས། །འཚོ་གཞེས་ཕྲིན་ལས་རྒྱ་མཚོའི་གོས་ཅན་ཁྱབ། །འདུས་པའི་སྡེ་ཚོགས་བསླབ་གསུམ་སྡོམ་གནས་ཤིང༌། །བདག་དང་བདག་ལ་འབྲེལ་གྱུར་ཇི་སྙེད་པ། །མཁའ་ཁྱབ་ཕ་མའི་རང་བཞིན་དེ་སྙེད་རྣམས། །མངོན་མཐོ་ངེས་ལེགས་གོ་འཕང་ཐོབ་པའི་སླད། །བྱང་ཕྱོགས་ཁ་བ་ཅན་གྱི་ཡུལ་ལྗོངས་འདིར། །རྒྱལ་བས་ལུང་བསྟན་ཟླ་འོད་གཞོན་ནུ་ཞེས། །བསྟན་འཛིན་རྒྱུ་སྐར་དབུས་སུ་རི་བོང་འཛིན། །གང་དེའི་རིང་ལུགས་སྒྲུབ་བརྒྱུད་འཆང་བ་ཆེ། །མཉམ་མེད་དུས་གསུམ་མཁྱེན་པའི་བསྟན་པའི་སྲོལ། །ཀརྨ་ཀཾ་ཚང་ཉི་ཟླ་ལྟར་གྲགས་པ། །ཐེག་མཆོག་ངེས་དོན་བླ་མེད་སྙིང་པོ་ཡི། །བསྟན་པ་མི་ནུབ་གོང་ནས་གོང་འཕེལ་ཞིང༌། །ཉམས་མེད་ཡུན་དུ་གནས་པར་བྱ་བའི་ཕྱིར། །སི་ཏུའི་མིང་གིས་བརྗིད་པའི་འདུ་གསུམ་པ། །པདྨ་ཉིན་བྱེད་དབང་པོར་གྲགས་དེ་ཡིས། །དཔལ་ཆེན་སྡོམ་པའི་ས་སྤྱོད་གསུང་གི་གནས། །བཀའ་བརྒྱུད་རྗེ་བཙུན་གོང་མའི་སྐྱེས་རབས་ཕྲེང༌། །གྲུབ་པའི་དབང་ཕྱུག་རྣམས་ཀྱི་གདན་ས་ཆེ། །འོག་མིན་ཀརྨའི་གཙུག་ལག་ཁང་བཟང་ནས། །རབ་བྱུང་བཅུ་གསུམ་དྲག་པོ་ལྕགས་སྤྲེལ་ལོ། །བསྐལ་བཟང་བཞི་པའི་དུས་ཆེན་གསུམ་འཛོམས་པའི། །ས་ཟླའི་དཀར་ཕྱོགས་རྒྱལ་བ་དང་པོ་ནས། །སྤེལ་བའི་དངོས་རྫས་བདོག་པ་ཀུན་བསྡོམས་པ། །ཙི་ནའི་ལྗོན་འདབ་འཁོར་དྲུག་ཆིག་སྟོང་དང༌། །སུམ་བརྒྱས་མཚོན་པ་དེ་དག་ཆོས་ཀྱི་སྡེ། །སོ་སོའི་འདུ་ཁང་རྙིང་གསོ་གསར་བཞེངས་དང༌། །རྟེན་གསུམ་སྣང་བརྙན་ལ་སོགས་ཇི་སྙེད་པ། །ཁྱད་པར་རྒྱུད་སྡེའི་དཀྱིལ་འཁོར་ཆོ་ག་དང༌། །གཟུངས་སྔགས་ཆོས་སྐྱོང་དུས་གཏོར་ལ་སོགས་པ། །ཁ་བསྐང་བགྱིད་དང་དཀྱིལ་འཁོར་གསར་འཛུགས་དང༌། །རྒྱལ་རྣམས་དགྱེས་བསྐྱེད་སྤྱན་གཟིགས་མཆོད་པའི་རྫས། །སྣ་ཚོགས་བཀོད་པ་ལས་གྲུབ་ངོ་མཚར་ཕྱིར། །བསྟར་བའི་བྱེ་བྲག་དངོས་པོའི་རྣམ་གྲངས་ནི། །འདིར་སྤེལ་དེ་ལྟར་ལེགས་བྱས་རྨད་བྱུང་ཆེ། །བརྟན་པར་རྒྱུན་བཞག་དགེ་རྩ་འཛད་མེད་པ། །ཇི་སྲིད་བར་དུ་ཆོས་ཀྱི་འཁོར་ལོའི་གཞི། །ལེགས་པར་གྲུབ་འདིའང་ཁོ་བོའི་གཏན་འདུན་གྱི། །བློ་གཏད་མ་ནོར་བསྟན་ལ་བྱ་བ་གྲུབ། །དེ་ཡང་ཐོག་མར་གདན་ས་བར་མ་ཀརྨ་དགོན་ཆེན་གྱི་རྟེན་གཙོ།

བྱམས་ཆེན་དྲུང་དུ། དཀར་བུམ་ཆེ་ལེགས་ཆ། གསེར་མེ་གཉིས། སྦུབ་ཆོལ་བཟང་གྲས་ཆ་གཅིག །སྤྱན་སྔ་རྟ་ཤོད་པར་གོས་དམར་གྱི་བེར། ཐུབ་ཆེན་དྲུང་རྒྱན་བཞིའི་བླ་བྲེ་ཆེ་བ་གཅིག །སྦུབ་ཆོལ་རྙིང་མ་ཆ་གཅིག །གསེར་མེ་གཉིས། དཀར་བུམ་ལྗང་ཁྲ་གཉིས། སྔོ་ཁྲ་གཅིག །ཀརྨ་པ་རབས་བཅུ་གསུམ་དྲུང༌། སྐུ་བརྙན་གསུམ་ལ་རྒྱ་གར་གོས་ཆེན་སྐྱེན་ཁབ་བེར། ཡང་བཟང་གོས་དམར་སྐྱ་འབྲུག་རིས་ཅན་གྱི་བེར། ཡང་བཟང་གོས་སེར་པོ་སྤོས་རྒྱ་འབྲུག་རིས་ཅན་གྱི་བེར་བཅས། རྗེ་བདུད་འདུལ་རྡོ་རྗེའི་འདྲ་ཞལ་སྨན་སྐུ་གསེར་ཆབ་ཅན་གསར་བཞེངས་ཏོར་གོས་འབྲུག་བརྒྱ་མའི་བེར་བཅས། སྙན་ཤལ་ཉི་ཤུ་སྐོར། སྦུབ་ཆོལ་འབྲིང་ཆ་གཅིག །གསེར་མེ་གཉིས། མཁར་ཀོང་མཚན་ཐུབ་བརྒྱ་རྩ་བརྒྱད། ཐུབ་དབང་དངུལ་སྐུ་ཉམས་གསོས་དང་ལིང་ཆེན་ཤིན་ལེགས་ཀྱི་སྣམ་སྦྱར། གོང་མ་ན་རིམ་བཞིའི་སྐུ་བརྙན་ལ་གོས་དམར་སྐུ་བེར་རེ། ཁྲོ་བོ་ལྷ་ཁང་དུ། གུ་རུ་རིན་པོ་ཆེར་གོས་དམར་སྐུ་བེར། གཏེར་ཆེན་སྐུ་འདྲར་ལིང་ཆེན་ཤིན་ལེགས་ཀྱི་སྣམ་སྦྱར། འཆམ་ཆས་ལ། གོས་ཡ་ཤི་ནག་པོའི་འཆམ་བེར་བཟང་གོས་དམར་པོ་དང་སེར་པོའི་སྐེད་ཁྲ་ཅན་ཉེར་གཉིས། རལ་གྲི་བཞི་བཅུ། བྷནྡྷ་བཞི་བཅུ། ཌཱ་རུ་བཅུ་དྲུག །ཕུར་པ་བཞི་བཅུ། ཚེས་བཅུ་དགུ་གཏོར་གྱི་ཞི་བ་དང་ཁྲོ་བོའི་ཞལ་འབག་མ་རལ་བཅས་ཆས་འཛོམས་བཞི་བཅུ། འབག་སྒམ་ཆེ་ལེགས་གཅིག །གསེར་རྔ་བཅུ། དུང་དཀར་གཅིག །ཞྭ་ཆུང་བཅུ་གཉིས། ཞྭ་ཁྲ་གསུམ། རྒྱལ་མཚན་ཤིན་དུ་ཆེ་ལེགས་གཅིག །འཕན་བཅོ་བརྒྱད། ཡང་རྒྱ་འཕན་པདྨ་ཅན་ཆེ་ཆུང་བཅུ་དྲུག དབུ་གདུགས་དར་ཤམ་ཅན། ཕྱར་དར་དཀར་པོ་གཉིས། ཞྭ་ནག་བཅུ་གསུམ། སྟག་ལྤགས་གཅིག །མེ་སྦོར་གཉིས། རལ་གྲི་གཉིས། རག་ཏིང་ཐོག་བདུན་འོག་བདུན། རག་གི་ཆུ་སྐྱེས་ཆེ་ལེགས་ཆ། ལི་ཏིང་བདུན་ཚར། ཀུན་དགའ་ར་བ་གསར་བཟོ་ཆེ་བ་མཆོད་སྟེགས་བཅས། སྙན་ཤལ་ཉི་ཤུ་སྐོར། ལི་ཏིང་བདུན་ཚར། དྲིལ་ཆེན་བཞི། སྤོམ་བྲག་ལྷ་ཁང་ལ་གསེར་འཕྲུ་སྤུས་ལྡན།

མགོན་ཁང་དུ་སྙན་ཤལ་ཉི་ཤུ་སྐོར། རལ་གྲི་འགུ་ཟི་གཅིག །རལ་གྲི་མོ་རྐང་གཅིག །མེ་སྦར་སོག་བོག་ཆུ་རིས་ཅན་ཁྱད་མཚར། གཟིག །གཡི། ཝ། སྤྱང་བཅས་ཀྱི་པགས་པ་རེ། ༈ ཀརྨ་ལྷ་སྟེང་དུ། རྟེན་གཙོ་ཇོ་བོའི་དྲུང༌། ཧོར་གོས་ཀྱི་སྣམ་སྦྱར། ༡ རྒྱ་གར་གོས་ཅན་སྐྱེན་ཁབ་ཀྱི་བླ་བྲེ། ༡ ཏིང་བདུན་ཆ། ༡ སྙན་ཤལ་བཅུ་སྐོར། རྒྱ་འཕེན་པདྨ་ཅན། མགོན་ཁང་དུ། སྙན་ཤལ། གཟིག་ལྤགས། ༡ སྤྱང་ལྤགས། ༡ རལ་གྲི། ༣ མེ་སྤོར། ༢ རྟེན་བཞག་སྦུབ་ཆོལ་རྙིང་མ་འབྲུག་རིས་ཅན་སྤུས་ལེགས། ༡ ༈ ལྷ་ཐོག་མཛོད་དགོན་ལ། རྒྱ་སྦུབ་རྙིང་མ་ཆེ་ལེགས། ༡ རྒྱ་སིལ་རྙིང་མ་ཆེ་ལེགས་ཆ། ༢ ཧོར་གོས་དམར་པོ་གསེར་འབྲུག་ཅན་གྱི་འཆམ་གོས་སྤུས་ལེགས། བཟང་གོས་འཇམ་དམར་པོ་འབྲུག་གོར་ཅན་ལེའུ་ཧོར་ཇུས་ལ་བཟོས་པའི་སྣམ་སྦྱར་སྤུས་ལེགས། རྒྱལ་ཆེན་བཞིའི་གོས་ཁྲབ་ཆ་འགྲིགས་གསེར་རྨོག་དང་འཕྲུ་བཅས། ཕྱེ་འཕུར། ༢ རྒྱལ་མཚན། ༡ འཕན། ༢ རྒྱ་འཕན་པདྨ་ཅན། ཕྱར་དར་དཀར་པོ། ༢ དར་ཕྲ། ༢ རག་ཏིང་ཐོག་བདུན་འོག་བདུན་ཆེ་ལེགས། སྟག་ལྤགས། ༡ རྒྱ་གླིང་ཆ། ༈ ཟུར་མང་བདུད་རྩི་དིལ་ལ། འཕན་རིང་ཆ། ༡ རྒྱལ་མཚན་ཆ། ༡ རྒྱ་འཕན་པདྨ་ཅན་ཆེ་ཆུང་ཆ། ༢ ཏིང་བདུན་རྒྱ་ནག་མཆུ་རིས་ཅན་ཆེ་ལེགས། ༈ གོ་ཆེ་གནས་མདོ་དགོན་ལ། གྲྭ་སྦུབ་ཆེ་ལེགས་ཆ་གཉིས། དངུལ་གྱི་མཎྜལ། ༡ ཌཱ་རུ། ༡༥ རྒྱལ་མཚན། ༢ རྒྱ་འཕན་པདྨ་ཅན་ཆེ་ཆུང༌། ༢ དར་དཀར། ༢ ཕྱག་དར། ༈ གནས་མདོ་བདེ་ཆེན་དགོན་ལ་འཁར་རྔ་ཤིན་ཏུ་སྤུས་ལྡན་ཆེ་ལེགས། ༡ སྦུབ་ཆེན་འབྲུག་མ་ཤིན་ཏུ་ཆེ་ལེགས། ༡ ༈ སྐྱོ་བྲག་དགོན་ལ། རྒྱལ་མཚན། ༢ འཕན། ༢ རྒྱན་བཞི་སེར་ཁྲའི་བླ་བྲེ་ཆེ། ༡ ཞྭ་ཁྲ། ༣༢ ཆོས་གོས། ༢ སྦུབ་ཆོལ་རྒྱ་གསར་ཆེ། ༡ རག་ཏིང་ཐོག་བདུན་འོག་བདུན། འཆམ་གོས། ༡༧ རལ་གྲི། ༡༤ རྒྱ་གླིང་ཆ། ༡ ༈ ཇ་པ་དགོན་ཞབས་ལ། ཟམ་སུའི་འཆམ་གོས། ༡༧ རལ་གྲི། ༡༤ རྒྱ་གླིང་ཆ། རག་དུང་ཆ། ༡ རག་གི་ཀོང་བུ་བརྒྱ་རྩ། མགོན་ཁང་དུ་སྙན་ཤལ། གཟིག །སྤྱང༌། ཝ་བཅས་ཀྱི་པགས་པ་རེ། མེ་སྦོར། ༡༡ རལ་གྲི། ༢ ༈ སྐྱབས་ཆེ་དགོན་ལ།

མཛད་བཅུའི་ཞལ་ཐང་ཁྱད་མཚར་ཅན་བཅུ་གསུམ་ལ་རྒྱན་བཞིའི་གོང་གཤམ། ཐུབ་དབང་གསེར་སྐུ་གསེར་ཟངས་ཅན་རྙིང་མ། ༤ ལི་སྐུ། ༢༨ མཁར་སྐུ་ཆེ་ཆུང༌། ༢༦ སྨན་བླ་གསེར་སྐུ། ༡ སྒྲོལ་མའི་གསེར་སྐུ། ༢ ཟངས་སྐུ། ༡ རག་སྐུ། ༢ མཁར་སྐུ། ༡ སྤྱན་རས་གཟིགས་མཁར་སྐུ་ཆེ་ཆུང༌། ༥ རག་སྐུ་རྒྱབ་ཡོལ་ཅན། ༡ ཀརྨ་པཀྴིའི་སྐུ་རྙིང་མ་བྱིན་ཆེན། ༡ རང་བྱུང་རྡོ་རྗེའི་གསེར་སྐུ། ༡ ཡང་ཀརྨ་པ་གསེར་སྐུ། ༡ མཁར་སྐུ། ༡ ལི་སྐུ། ༡ ཨོ་རྒྱན་མཁར་སྐུ་ཆུང༌། ༢ བྱམས་པ་ཟངས་སྐུ། ༡ རག་སྐུ། ༡ རྡོར་སེམས་རག་སྐུ་རྒྱབ་ཡོལ་ཅན། ༡ དོན་ཡོད་གྲུབ་པ་མཁར་སྐུ། ༡ འཇམ་དབྱངས་མཁར་སྐུ། ༡ ལབ་སྒྲོན་མཁར་སྐུ། ༡ ཛཾ་སེར་མཁར་སྐུ། ༡ གསེར་སྐུ། ༡ འབྱུང་འདུལ་མཁར་སྐུ། ༡ ཕྱག་རྡོར་མཁར་སྐུ། ༡ གུར་མགོན་རག་སྐུ། ༡ ཁྱོན་སྐུ་འདྲ་རེ་བཞི། ཟངས་གསེར་བཀའ་གདམས་མཆོད་རྟེན་ཆེ་ཆུང༌། ༣ མཁར་ལིའི་མཆོད་རྟེན། ༢ དྲི་གཙང་ཁང་དུ། རས་ཁྲའི་གནམ་རྒྱན། གསེར་མེ་བཞི། དཀར་ཡོལ་ནེ་ཙོ། ༢ དཀར་ཡོལ་སེང་གེ་ཆ། རག་ཏིང་ཐོག་བདུན་འོག་བདུན། དུང་དཀར། ༡ སྦུབ་ཆོལ་གསར་པ། ༡ ཞི་དཀར་ཆུ་སྐྱེས་ཆ། ༡ མགོན་ཁང་དུ་སྤྱན་གཟིགས་ལ། སྙན་ཤལ་མཛོད་དར། ༨ སོག་པོའི་མེ་སྦོར་རྙིང་མ། ༢ རལ་གྲི་འགུ་ཟི་སེ་བོ། གཟིག །གཡི། སྤྱང༌། ཝ་བཅས་ཀྱི་པགས་པ་རེ། ཡང་རལ་གྲི། ༡ མེ་སྦོར། ༢ གཡས་གཡོན་ཆ། ༣ ཁྲབ་ཆེན་སྤུས་ལེགས་ཆ། ༢ ལྷ་ཁང་དུ། རྒྱལ་མཚན། ༢ འཕན། ༢ ཡང་འཕན། ༢ བླ་བྲེ། ༡ ཞྭ་ཁྲ། ༢༧ ཆོས་གོས། ༡ སྙན་ཤལ་མཛོད་དར། ༢ སྦུབ་ཆོལ་རྒྱ་ནག་མ་ཆེ་ལེགས། གོས་གསེར་འབྲུག་ཅན་གྱི་ཡོལ་བ། དཀྱིལ་འཁོར་སྒབ་སྐོར་ཆ་ཚང༌། གསེར་རྔ། ༡༩ ལི་ཏིང་ཆེ་ལེགས་དངུལ་སྲང༌། ༡༢ ༠༠ རི་བ། དུང་དཀར་སྟེང་གཤོག་ཅན་ཆ། ༈ སྐྱབས་ཆེའི་སྒྲུབ་ཁང་ལ། ཞལ་ཐང་གོས་ཆེན་གོང་གཤམ་ལྡན་པ། ༡༠ ལིའི་མཎྜལ། ཏིང་བདུན། སྦུབ་ཆོལ། རྔ་ཆུང༌། མཁར་རྔ་བཅས། ཌཱར་ཆེན། ༈ གནས་མདོ་བཟོ་རིག་དགོན་ལ། གོས་ཆེན་གནམ་ཡོལ་རྙིང་པ། ༡ རས་ཁྲའི་གནམ་རྒྱན། ༢ མགོན་ཁང་དུ་སྙན་ཤལ། ༣ སོག་བོག་ཛམ་གྲགས་སྤུས་ལེགས།

༡ ཡང་མེ་སྦོར། ༡ རལ་གྲི། ༢ ༈ འཛི་སྒར་ལ། རྒྱལ་མཚན། ༢ འཕན། ༢ ཡང་འཕན། ༢ སྙན་ཤལ་མཛོད་དར་བཅུ་སྐོར། ༈ དྲུང་རམ་སྒར་ལ། དུས་གསུམ་སངས་རྒྱས་སྣང་བརྙན་གསེར་ཞལ་ཅན་གསར་བཞེངས། སྣམ་སྦྱར་ལིང་ཆེན་ལས་གྲུབ་པ། སྙན་ཤལ་བར་ལིང་ཁ་དོག་ལྔ། གོས་ཆེན་གནམ་རྒྱན། ༡ རྒྱལ་མཚན། ༡ ཀ་འཕན། ༨ ཡང་འཕན་ཆ། བླ་བྲེ་ཁ་བབ། ཉེ་སྲས་ཞལ་ཐང་བཟང་གོས་གོང་གཤམ་ཅན་གསུམ། ༈ དཔལ་འབྱོར་དགོན་ལ། སྙན་ཤལ། ༥ སོག་པོའི་མེ་སྦོར་སྤུས་ལེགས་གཉིས། རྒྱ་ཡི་མེ་སྦོར་ཁྱད་མཚར། ༡ རལ་གྲི་གཉིས། ༈ ཞེ་འཛོང་དགོན་ལ། མཛད་བཅུའི་ཞལ་ཐང་གོས་ཆེན་གོང་གཤམ་ཅན། ༡༣ དུང་དཀར་གཤོག་ལྡན་ཆ་གཅིག །འཕན་ཆ། ༡ ཉེ་སྲས་གཙོ་འཁོར་དང་ཞྭ་དམར་ནག་བཅས་ཀྱི་ཞལ་ཐང་ཆེ་ལེགས་བཟང་གོས་ཅོད་ལྡན་གོང་གཤམ་བཀྲ་མ་ཅན་སྤུས་ལྡན་བཅུ་གཉིས་བཅས། ༈ སླར་ཡང་འཕགས་ཚོགས་དགེ་འདུན་སྡེ་རྣམས་ལ། དང་བ་བསྐྱེད་ཅིང་བསོད་ནམས་སྤེལ་བའི་ཕྱིར། །གངས་ཅན་ལྷ་གཅིག་འཕགས་མཆོག་སྤྱན་རས་གཟིགས། །བོད་ཀྱི་ལྷ་སྐལ་ཉིད་དུ་ཞལ་འཆེས་བཞིན། །ཀརྨ་ཀ་དང་རྣམ་དབྱེར་མེད་ཅེས་པ། །ཐུབ་དབང་རྒྱལ་བས་བསྔགས་པའི་གནས་གྱུར་ན། །སོ་སྐྱེའི་ཚོགས་རྣམས་སྒོ་གསུམ་ཅིས་མི་འདུད། །དེས་ན་ལྷ་དང་བླ་མ་ཐ་མི་དད། །དགོངས་པ་རོ་གཅིག་དོན་དམ་ཆོས་ཉིད་ངོར། །རང་སེམས་སྐྱེ་མེད་སྤྲོས་བྲལ་ཆོས་ཀྱི་སྐུ། །རང་བྱུང་ལྷན་སྐྱེས་གདོད་མའི་སངས་རྒྱས་དངོས། །ཡེ་ནས་ཡིན་བཞིན་སྣང་གྲགས་ཆོས་ཐམས་ཅད། །འཛིན་མེད་གསལ་སྟོང་སྙིང་རྗེ་ཟུང་འཇུག་གིས། །རྒྱས་གདབ་ངང་ནས་གསུང་མཆོག་ཡི་གེ་དྲུག །བསྐུལ་ཕྱིར་འཇམ་མགོན་བསྟན་པའི་ཉིན་བྱེད་ཀྱི། །གདན་ས་དཔལ་སྤུངས་ཐུབ་བསྟན་ཆོས་འཁོར་ལོའི། །ཡང་དབེན་སྒྲུབ་བརྒྱུད་དར་རྒྱས་གླིང་ཉིད་ནས། རབ་བྱུང་བཅུ་བཞི་པ་ཡི་ནང་ཚན་གྱི། །རྣམ་བྱུང་ཞེས་པ་ས་ཕོ་འབྲུག་གི་ལོ། །བདག་ཅག་སྟོན་པ་རྣམ་འདྲེན་ཤཱཀ་ཐུབ་ཀྱི། །དུས་ཆེན་གསུམ་འཛོམས་ས་ག་ཟླ་བ་ཡི། །དཀར་ཕྱོགས་དགའ་བ་དང་པོ་ནས་བརྩམས་ཏེ། །ཚོགས་གཉིས་རབ་རྫོགས་སྒྲིབ་གཉིས་སྦྱང་ཕྱིར་དུ། །དགེ་རྩ་སྤེལ་འདི་བོད་ཡུལ་དབུས་འགྱུར་འཆང༌། །ལྷ་ལྡན་གནྡྷོ་ལ་སོགས་གསང་གསུམ་གྱི། །རྟེན་དྲུང་མཆོད་འབུལ་འོག་མིན་མཚུར་ཕུ་ནས། །ལི་ཡུལ་ལྕང་ར་སྨུག་པོའི་བར་དག་གི

།ཆོས་གྲྭའི་འདུས་སྡེའི་ཚོགས་རྣམས་ཆེ་ལོང་དང༌། །དངོས་པོའི་ཐོ་གྲངས་འདིར་ནི་བཀོད་པར་སྤྲོ། །དེ་ཡང་ཐོག་མར་ཛམ་གླིང་བྱང་ཕྱོགས་ཁ་བ་ཅན་གྱི་ལྗོངས་བོད་ཡུལ་ས་ཡི་ཐིག་ལེ་སྐྱེ་དགུའི་སྐྱབས་གནས་མཆོད་ཡུལ་དུ་མངོན་པར་གྲུབ་པའི་ལྷ་ལྡན་གནྡྷོ་ལ་ཆེན་པོའི་རྟེན་གཙོ་ཇོ་ཤཱཀ་རིན་པོ་རྣམ་གཉིས་ཀྱིས་མཚོན་ལྷ་རྟེན་རྣམས་དང༌། བསམ་ཡས་མི་འགྱུར་ལྷུན་གྱིས་གྲུབ་པའི་གཙུག་ལག་ཁང་དང༌། གཡུ་རུ་སྤྲུལ་པའི་ཁྲ་འབྲུག་ལ་སོགས་བོད་ལྗོངས་ཕྱོགས་ཀྱི་གསང་གསུམ་སྣང་བརྙན་ཚར་དུ་དངར་བ་རྣམས་ཀྱི་དྲུང་དུ་སྙན་ཤལ་མཛོད་དར། ༢༧ མཆོད་འབུལ་རྟེན་དངུལ་སྲང༌། ༥༠་༠༠ སྒྲུབ་བརྒྱུད་ཀཾ་ཚང་རིན་པོ་ཆེའི་གདན་ས་ཐུགས་ཀྱི་གནས་མཆོག་འོག་མིན་དཔལ་གྱི་མཚུར་ཕུར་ལྷ་ཆེན་ཐུབ་དབང་ཛམ་གླིང་རྒྱན་དང༌། རྗེ་གོང་མ་ན་རིམ་གྱི་ཆོས་སྐུའི་རྟེན་མཆོག་སོགས་ཀྱི་དྲུང་དུ། སྙན་ཤལ་མཛོད་དར། ༡༠ མཆོད་འབུལ་རྟེན་དུ་དངུལ། ༧༡་༠༠ འདུས་སྡེར་ཕྱག་འགྱེད་དངུལ། ༡༥་༠༠ བདེ་ཆེན་ཡངས་པ་ཅན་བྱམས་ཆེན་གཙོས་ལྷ་རྟེན་དྲུང༌། སྙན་ཤལ་མཛོད་དར། ༥ མཆོད་འབུལ་དངུལ། ༨་༠༠ གནས་ནང་རྒྱལ་བའི་རི་ཁྲོད་རྟེན་གསུམ་དྲུང་སྙན་ཤལ། ༤ མཆོད་འབུལ་རྟེན་དངུལ། ༨༠་༠ གནས་ནང་སྔགས་གྲྭ་བཅས་འདུས་སྡེར་ཕྱག་འགྱེད་རྟེན་དངུལ། ༧་༠༠ འབྲུག་ར་ལུང་དང་གསང་གླིང་མཐོང་སྨོན་སོགས་ཀྱི་རྟེན་གསུམ་དྲུང་སྙན་ཤལ་མཛོད་དར། ༢༠་༠༠ མཆོད་འབུལ་རྟེན་དངུལ། ༡༠་༠༠ སྐྱབས་གནས་ཀུན་འདུས་རིགས་བརྒྱའི་ཁྱབ་བདག་འབྲུག་པ་རིན་པོ་ཆེ་མཆོག་གི་དྲུང་དུ་དགེ་རྩ་བྱང་ཆེན་གྱི་རྒྱུར་བསྔོ་བའི་རྒྱས་གདབ་ཞུ་རྟེན་དངུལ། ༥༠་༠༠ འདུས་སྡེར་ཕྱག་འགྱེད་དངུལ། ༢༠་༠༠ ཡོངས་འཛིན་རིན་པོ་ཆེར་དངུལ། ༡༤་༠༠ ཟུར་མང་གར་དབང་རིན་པོ་ཆེར་དངུལ། ༣༡་༠༠ རི་བོ་ཆེ་སྟག་ལུང་ཆོས་གྲྭར་ལྷ་རྟེན་དྲུང་སྙན་ཤལ། ༡༠ མཆོད་འབུལ་དངུལ། ༡༠་༠༠ མང་ཇ་རྟེན་དངུལ། ༤་༠༠ ༈ དེ་ནས་དངུལ་དཀར་འགྱེད་འབུལ་ཐོ་ལ།

ཐོག་མར་དཔལ་འཁོར་ལོ་སྡོམ་པའི་ས་སྤྱོད་གསུང་གི་གནས་མཆོག་ཀརྨ་རི་གླིང་གི་ཆོས་ཀྱི་འཁོར་ལོ། དཔལ་ལྡན་ཀརྨ་པ་དུས་གསུམ་མཁྱེན་པས་ཆགས་བཅགས་ཤིང་བྱིན་གྱིས་བརླབས། འགྲོ་མགོན་རས་ཆེན་གྱི་བསྟན་པའི་སྲོལ་བཏོད་པའི་གདན་ས་བར་པ་ཞེས་གྲགས་པའི་ལྷ་རྟེན་མཆོག་རྣམས་ཀྱི་གཙོ་བོ་བྱམས་ཆེན་དང་ཐུབ་ཆེན། ཀརྨ་པ་རབས་བཅུ་གསུམ་སོགས་གསང་གསུམ་སྣང་བརྙན་རྣམས་ཀྱི་དྲུང་དུ་སྙན་ཤལ། ༢༡ མཆོད་འབུལ་དངུལ། ༢༠་༠༠ དགེ་འདུན་འདུས་པའི་སྡེ་ཆེན། ༡༨༦ ལ་ཕྱག་འགྱེད་དངུལ། ༡༤༨་༨༠ ཀརྨ་ལྷ་སྟེང་རྟེན་གསུམ་དྲུང་སྙན་ཤལ། ༡༠ མཆོད་འབུལ་དངུལ། ༡༠་༠༠ འདུས་སྡེ། ༧༠ ལ་དངུལ། ༥༣་༦༠ རཏྣ་དགོན་འདུས་སྡེ། ༦༤ ལ་དངུལ་སྲང༌། ༤༡་༣༠ དཔལ་རི་རྩེའི་རི་ཁྲོད་འདུས་སྡེ། ༤༠ ལ་དངུལ། ༣༣་༣༠ ཟུར་མང་རྣམ་རྒྱལ་རྩེའི་དགོན་རི་གླིང་དང༌། སྟབ་དགོན་ལུང་སྒྲུབ་སྡེ་བཅས་ཀྱི་ཆོས་གྲྭར་འདུས་ཆེན། ༤༤༤ ལ་དངུལ། ༣༣༩་༣༠ ཟུར་མང་བདུད་རྩི་དིལ་ཆོས་གྲྭར་འདུས་སྡེ། ༡༦༢ དངུལ། ༡༤༨་༣༠ ཟུར་མང་རྡོ་དགོན་དང་ལྷ་ལུང་སྒྲུབ་སྡེ་བཅས་འདུས་སྡེ། ༡༤༢ དངུལ། ༡༣༢་༠༠ ལྷ་ཐོག་མཛོད་དགོན་ཕུན་གླིང་ཆོས་གྲྭར་འདུས་སྡེ། ༡༧༠ ལ་དངུལ། ༡༧༦་༦༥ མདོ་གཞུང་གཏེར་སྒར་འདུས་སྡེ། ༧༠ ལ་དངུལ། ༦༦་༨༠ ཇ་དགོན་བདེ་ཆེན་ཉི་མ་གླིང་འདུས་སྡེ། ༡༨༦ ལ་དངུལ། ༡༤༠་༠༠ གཉིན་ལུང་སྐྱབས་ཆེ་དགོན་འདུས་སྡེ། ༡༠༨ ལ་དངུལ། ༡༠༠་༠༠ གླ་བོ་དགོན་འདུས་སྡེ། ༨༧ ལ་དངུལ། ༧༥་༠༥ སྐྱོ་བྲག་དགོན་དང་གླང་དུ་རི་ཁྲོད་བཅས་འདུས་སྡེ། ༨༨ ལ་དངུལ། ༦༢་༠༠ གོ་ཆེ་གནས་མདོ་དགོན་དང༌། རྣ་བ། བཟོ་བོ་སྒར་བཅས་འདུས་སྡེ། ༡༤༢ ལ་དངུལ། ༡༡༥་༠༠ བཟོ་རིག་གནས་མདོ་དགོན་འདུས་སྡེ། ༦༡ ལ་དངུལ། ༤༦་༠༠ ཤོར་ཕུ་སྒར་འདུས་སྡེ། ༡༤ ལ་དངུལ། ༡༣་༠༥ འབྲུག་བསོད་ནམས་རྒྱ་མཚོའི་གདན་ས་འཛི་སྒར་དང་འགོར་ཕུའི་སྒྲུབ་སྡེ་བཅས་འདུས་སྡེ། ༧༧ ལ་དངུལ། ༦༦་༠༠ འབྲུག་པ་སྐྱིད་ཕུག་དགོན་འདུས་སྡེ། ༣༧ ལ་དངུལ། ༣༠་༠༠ འབྲི་གུང་ལྷོ་པའི་གདན་ས་དཔལ་མེ་འདུས་སྡེ།

༢༠ ལ་དངུལ། ༡༥་༣༠ སིབ་ཉམས་ལུང་སྒྲུབ་སྡེ་འདུས་པ། ༢༤ ལ་དངུལ། ༡༤་༡༠ དྲུང་རམ་དགོན་གསར་འདུས་སྡེ། ༣༥ ལ་དངུལ། ༣༢་༠༠ ཁྲོ་རུ་དགོན་འདུས་སྡེ། ༢༠ ལ་དངུལ། ༡༧་༠༠ རྒྱུ་ནེ་དགོན་འདུས་སྡེ། ༣༢ ལ་དངུལ། ༣༠་༠༠ བན་ཆེན་སྒར་འདུས་པ། ༡༡ ལ་དངུལ་སྲང༌། ༡༠་༠༠ ཅོག་རོ་སྒར་འདུས་པ། ༧ ལ་དངུལ། ༦་༠༠ མདོ་གཞུང་གནས་མདོ་དགོན་འདུས་པ། ༧ ལ་དངུལ། ༥་༠༠ ༈ མང་ཇ་རྟེན་ཕར་ཕུལ་གྲས། ཁྲ་ཕུག་གནས་མདོ་ལ་དངུལ། ༩་༠༠ སྡོམ་ཁའི་གནས་མདོ་ལ་དངུལ། ༥་༠༠ དགེ་རྒྱས་ནག་གྲྭ་ནང་གནས་མདོ་བདེ་ཆེན་སྒར་ལ་དངུལ། ༨་༠༠ མདོ་ཁམས་གནས་མདོ་ལ་དངུལ། ༡་༠༠ རྫ་མོ་རི་ཁྲོད་ལ་དངུལ། ༡་༠༠ ཚང་སར་དགོན་ཁག་གསུམ་ལ་དངུལ། ༥་༠༠ དགེ་རྒྱལ་རྗེ་དྲུང་སྒར་ལ་དངུལ། ༣་༠༠ སེ་ཚ་དགོན་ལ་དངུལ། ༤་༠༠ དཔལ་ངེ་དགོན་ལ་དངུལ། ༡་༥༠ འབྲོང་པའི་སྒིས་སྣ་སྒར་ཁག་ལ་དངུལ། ༥་༠༠ སྟོང་ནག་སྒར་ཁག་ལ་དངུལ། ༤་༠༠ ཚ་བའི་སྒིས་སྣ་སྒར་ཁག་ལ་དངུལ། ༡༠་༠༠ ས་ར་དགོན་ལ་དངུལ། ༥་༠༠ མགོན་པོ་བླ་མའི་སྒར་ལ་དངུལ། ༡་༥༠ ཕ་རི་དགོན་ལ་དངུལ། ༡་༥༠ འཇིགས་མེད་ཚང་ལ་དངུལ། ༡༠་༠༠ ཀེ་རོང་ཅང་ཕུག་གནས་སྒྲུབ་གྲྭ་ཕུན་ཚོགས་རབ་བརྟན་ལ་དངུལ། ༣་༠༠ བྱང་རྟ་རྣ་དགོན་ལ་དངུལ། ༥་༠༠ ལྷོ་པའི་གདན་ས་མི་གཡེལ་དགོན་ལ་དངུལ། ༥་༠༠ ལྷོ་ཆུང་སྒར་ལ་དངུལ། ༢་༠༠ ནང་ཆེན་རྒྱལ་བླ་སྒར་ལ་དངུལ། ༢་༠༠ རྡོ་ཁྱིམ་འབྲུག་སྒར་ལ་དངུལ། ༢་༠༠ སྒ་ཉག་ཁམས་སྒར་ལ་དངུལ། ༤་༠༠ མཚན་ཉིད་དགོན་ལ་དངུལ། ༣་༠༠ ར་གད་དགོན་ལ་དངུལ། ༢་༠༠ ཀུ་སེ་སྒར་ལ་དངུལ། ༢་༠༠ གདེངས་ཕུ་སྒར་ལ་དངུལ། ༢་༠༠ འགྱོ་ཕུ་སྒར་ལ་དངུལ། ༢་༠༠ གཡུ་གཤིས་འབྲུག་སྒར་ལ་དངུལ། ༡་༠༠ ཧ་ར་སྒར་ལ་དངུལ། ༢་༠༠ ཟུར་མང་ཆོས་གླིང་རྡོ་རྗེ་སྟེང་ལ་དངུལ། ༣་༠༠ ཟུར་མང་དགའ་ལྡན་དགོན་ལ་དངུལ། ༣་༠༠ ལྷོ་ཡེ་ཕུག་ལ་དངུལ། ༣་༠༠ དུད་བརྒྱ་དགོན་ལ་དངུལ། ༣་༠༠ གྱིང་ཐང་དགོན་གསར་ལ་དངུལ། ༣་༠༠ ཀ་མདའ་དགོན་ལ་དངུལ། ༣་༠༠ ༈ རྒྱལ་སྲས་རིན་པོ་ཆེ་གྲུབ་ཆེན་བསོད་ནམས་རྡོ་རྗེའི་གདན་ས་གནས་མཆོག་ཁྲ་སྤོམ་བྲག་གི་འདུས་སྡེ།

༥༡ ལ་དངུལ། ༤༥་༠༠ ཆུ་བོ་གསེར་ལྡན་འབབས་པའི་འབྲི་ཀླུང་གི་ངོགས། ཨོ་རྒྱན་ཆེན་པོས་སྦས་པའི་ཡུལ་ལྗོངས་སུ་བྱིན་གྱིས་བརླབས་པ་བྱང་ཨ་ཏ་རོང་གི་ས་འཛིན་ཐིག་ལེར་གསལ་བའི་ཡང་ཁྲོད་དཔལ་འབྱོར་སྒང་འདུས་སྡེ། ༢༤ ལ་དངུལ། ༢༣་༤༠ དེ་དང་རྗེས་སུ་འབྲེལ་བ་དཔལ་རྒྱལ་བ་འབྲི་གུང་བྱང་ཆུབ་གླིང་པས་བྱིན་གྱིས་བརླབས་ཤིང༌། མཐིང་དམར་ཅོད་པན་ཅན་སོགས་སྐྱེས་མཆོག་མཁས་ཤིང་གྲུབ་པ་བརྙེས་པ་མང་པོས་བྱིན་གྱིས་བརླབས་ཤིང་བསྔགས་བརྗོད་ཤིས་པའི་མེ་ཏོག་འཐོར་བའི་གནས། བྱམས་མགོན་འཇམ་དཔལ་དཔའ་བོའི་ངང་ཚུལ་གྱིས་རྒྱལ་བསྟན་ཡོངས་རྫོགས་འཛིན་པའི་ཐམས་ཅད་མཁྱེན་པ་ཆེན་པོ་ཀུན་གཟིགས་ཆོས་ཀྱི་འབྱུང་གནས་ཀྱི་གདན་ས་གསར་བཞེངས་དཔལ་སྤུངས་ཐུབ་བསྟན་ཆོས་འཁོར་གླིང་དང༌། སླད་ནས་རིམ་གཉིས་སྒྲུབ་པའི་སྲོལ་གཏོད་ཆེད་དུ་གསར་བསྐྲུན་བགྱིས་པའི་ཡང་དབེན་སྒྲུབ་བརྒྱུད་དར་རྒྱས་གླིང་བཅས་ཀྱི་ཆོས་གྲྭར་དགེ་འདུན་འདུས་པའི་སྡེ་ཆེན། ༣༠༨ ལ་དངུལ། ༢༧༥་༦༠ ཤར་ཟླའི་ཀླུང་གི་ངོགས་སྐྱེས་བུ་གེ་སར་གྱི་ལས་ལ་དབང་བའི་ཡུལ་ལྗོངས་ཚབ་ཚ་སྒྲུབ་བརྒྱུད་དགོན་གྱི་ཆོས་གྲྭར་འདུས་སྡེ། ༢༦༨ དངུལ། ༢༤༢་༠༠ རི་འགུལ་དགོན་འདུས་སྟེ། ༤༢ ལ་དངུལ། ༢༦་༧༠ ཇོ་བོ་སྐྱོགས་ཆེན་གདོང་རས་སྐྱོང་བའི་ཡུལ་སྒ་འདན་ཕྱོགས་ཀྱི་ཆོས་གྲྭ་ལ། ཁྲ་འགུ་དགོན་འདུས་སྡེ། ༢༤༠ ལ་དངུལ། ༢༢༠་༣༠ དཔལ་ཐང་བན་ཆེན་དགོན་འདུས་སྡེ། ༡༥༣ ལ་དངུལ། ༡༣༠་༣༠ ཁྲི་འདུ་ཞི་འཛང་བཀྲ་ཤིས་ཆོས་གླིང་འདུས་སྡེ། ༥༧ ལ་དངུལ། ༥༠་༦༠ འདམ་དཀར་ལྷུན་གྲུབ་སྟེང་འདུས་སྡེ། ༤༤ ལ་དངུལ། ༣༧་༧༠ གནས་བཟང་རི་ཁྲོད་འདུས་པ། ༡༢ ལ་དངུལ། ༣་༠༠ ལྷ་རྩེ་རི་ཁྲོད་འདུས་པ། ༡༤ ལ་དངུལ། ༡༣་༠༠ ཟུར་དགོན་འདུས་པ། ༣༠ ལ་དངུལ། ༢༡་༠༠ དྲན་ཐང་འདུས་སྡེ། ༥༠ ལ་དངུལ། ༤༢་༦༠ མེ་རེ་དགོན་འདུས་སྡེ། ༡༧ ལ་དངུལ། ༡༠་༧༠ རྣམ་རྒྱལ་གླིང་འདུས་སྡེ། ༩༥ ལ་དངུལ། ༨༣་༤༠ མང་ཇ་རྟེན་ཕར་ཕུལ་ཐོ། ཚེ་བྷྲཱུྃ་ཆོས་གྲྭ་ལ་དངུལ།

༡༠་༠༠ གྲུབ་ཚ་དགོན་ལ་དངུལ། ༡༠་༠༠ ཞོ་འགུ་དགོན་ལ་དངུལ། ༣ ཟླ་ལུང་བདེ་ཆེ ན་དགོན་ལ་དངུལ། ༡༠་༥༠ དར་རྒྱས་རི་ཁྲོད་ལ་དངུལ། ༡་༥༠ རྫ་རྟག་འཕན་རི་ཁྲོད་ལ་དངུལ། ༡་༥༠ ཧོར་བོན་དགོན་ལ་དངུལ། ༨་༥༠ ཧོར་རིགས་གྲགས་དགོན་ལ་དངུལ། ༦་༠༠ ཧོར་དགོན་གསར་ལ་དངུལ། ༥་༠༠ རྡོ་སྟོད་གཡུ་ཐོག་དགོན་ལ་དངུལ། ༡་༠༠ རྡོ་སྨད་རྟག་བརྟན་དགོན་ལ་དངུལ། ༡༠་༠༠ གནས་སྒོ་སྐྱ་བཀྲ་དགོན་ལ་དངུལ། ༡༠་༠༠ འདོབ་སྤང་ཕུག་དགོན་ལ་དངུལ། ༡༠་༠༠ འབོ་གངས་དཀར་རི་ཁྲོད་ལ་དངུལ། ༡༠་༠༠ སྦྲེང་དགོན་པ་ལ་དངུལ། ༡༠་༠༠ རྒྱལ་རོང་ཤུ་བྷཾ་དགོན་ལ་དངུལ། ༢༠་༠༠ རྒྱལ་རྣམ་རྒྱལ་སྟེང་ལ་དངུལ། ༡༠་༠༠ སྤོ་བོ་ཤེལ་མོ་རྫོང་དགོན་པ་ལ་དངུལ། ༡༡་༠༠ ༈ དཔལ་ཡུལ་དགོན་ཆེན་རྣམ་རྒྱལ་བྱང་ཆུབ་གླིང་དང༌། ཟླ་ཁོ་ཡང་ཁྲོད་བཅས་ལ་དངུལ། ༤༠་༠༠ རག་ཆབ་དགོན་ལ་དངུལ། ༦་༠༠ སྒར་རྗེ་ཁམས་གཞུང་དགོན་ལ་དངུལ། ༣༥་༠༠ འཕེལ་ཚ་འོད་ཕུང་དགོན་ལ་དངུལ། ༥་༠༠ ཨཱརྻ་མཚོ་ཁ་དགོན་ལ་དངུལ། ༡༡་༠༠ སེང་གནམ་བྲག་དགོན་ལ་དངུལ། ༡་༨༠ རྡོ་སྨད་དགོན་གསར་བཀྲ་ཤིས་གླིང་ལ་དངུལ། ༧་༠༠ ཛམ་ཐང་ཆོས་སྡེ་ལ་དངུལ། ༡༠་༠༠ མགོ་ཚ་དགོན་ལ་དངུལ། ༢་༠༠ རྫ་བསྟན་འཕེལ་དགོན་གསར་རྙིང་ལ་དངུལ། ༨་༠༠ མཛེས་ཆུ་ངོས་དགོན་ལ་དངུལ། ༢་༢༠ པད་སྙིང་དགོན་ལ་དངུལ། ༤་༠༠ སྒ་སྟོད་ལོ་རི་དགོན་ལ་དངུལ། ༣་༠༠ སྒྲུབ་བརྒྱུད་སྒར་ལ་དངུལ། ༣་༠༠ མཁར་མགོ་དགོན་ལ་དངུལ། ༣་༢༠ ཐང་སྒོམ་དགོན་ལ་དངུལ། ༢་༠༠ གླུ་གྱེར་དགོན་ལ་དངུལ། ༣་༠༠ འཇའ་ཐང་ཐར་རྩེ་དགོན་ལ་དངུལ། ༣་༠༠ ཡིད་ལྷུང་བསླབ་བྱ་ཆོས་གྲྭ་ལ་དངུལ། ༧་༧༠ གཡག་ཟེ་དགོན་ལ་དངུལ། ༣་༨༠ རྩ་ཤུལ་དགོན་ལ་དངུལ། ༢་༨༠ རྫ་གསེར་འཇོ་དགོན་ལ་དངུལ། ༢་༠༠ འབྲུག་དགོན་ཆུང་ལ་དངུལ། ༡་༥༠ བཅས།། །། 